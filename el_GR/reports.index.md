Το Firefly III προσφέρει ορισμένους τύπους αναφορών. Κάθε αναφορά μπορεί να γίνει σελιδοδείκτης για εύκολη μεταγενέστερη πρόσβαση. Κάθε αναφορά έχει διάφορες επιλογές που πρέπει πρώτα να ορίσετε.

Για ΟΛΕΣ τις αναφορές, πρέπει να αναφέρετε ποιοι από τους λογαριασμούς κεφαλαίου θα συμπεριληφθούν στην αναφορά. Αν δεν συμπεριλάβετε συγκεκριμένους λογαριασμούς κεφαλαίου, οι μεταφορές από και προς αυτούς τους αγνοούμενους λογαριασμούς θα θεωρούνται ως δαπάνες και έσοδα εντός της αναφοράς.

Πρέπει να επιλέξετε και το χρονικό διάστημα σε κάθε αναφορά. Δεν υπάρχουν όρια στο διάστημα που θα επιλέξετε. Μπορείτε επίσης να χρησιμοποιήσετε **magic words**, διαβάστε περισσότερα γι 'αυτές στην [επίσημη τεκμηρίωση](https://docs.firefly-iii.org/advanced-concepts/reports).

#### Προεπιλεγμένη οικονομική αναφορά

Αυτή η αναφορά θα σας δώσει μια συνολική εικόνα των οικονομικών σας και είναι πιο συνηθισμένη για να βλέπετε την τρέχουσα οικονομική σας κατάσταση (τόσο για το παρελθόν όσο και για το παρόν). Αυτή η αναφορά δεν έχει επιπλέον επιλογές.

#### Επισκόπηση ιστορικού συναλλαγών (έλεγχος)

Αυτή η αναφορά θα σας πει την εξέλιξη των λογαριασμών σας μέχρι σήμερα. Εμφανίζει ΟΛΕΣ τις συναλλαγές και όλα τα διαθέσιμα μεταδεδομένα. Αυτό μπορεί να σας βοηθήσει να εντοπίσετε λάθη στα οικονομικά σας. Φανταστείτε αυτή την αναφορά ως μια πιο ενισχυμένη "Επισκόπηση λογαριασμού". Αυτή η αναφορά δεν έχει επιπλέον επιλογές.

#### Αναφορά προϋπολογισμού

Αυτή η αναφορά θα σας πει τι έχετε δαπανήσει στους επιλεγμένους προϋπολογισμούς, στους επιλεγμένους λογαριασμούς κεφαλαίου. Αυτό σημαίνει ότι πρέπει να επιλέξετε τόσο τους αντίστοιχους λογαριασμούς κεφαλαίου όσο και τους σχετικούς προϋπολογισμούς.

#### Αναφορά κατηγορίας

Αυτή η αναφορά θα σας πει τι έχετε δαπανήσει και κερδίσει στις επιλεγμένες κατηγορίες, στους επιλεγμένους λογαριασμούς κεφαλαίου. Αυτό σημαίνει ότι πρέπει να επιλέξετε τόσο τους αντίστοιχους λογαριασμούς κεφαλαίου όσο και τις σχετικές κατηγορίες.

#### Αναφορά ετικέτας

Αυτή η αναφορά θα σας πει τι έχετε δαπανήσει και κερδίσει σύμφωνα με τις επιλεγμένες ετικέτες, στους επιλεγμένους λογαριασμούς κεφαλαίου. Αυτό σημαίνει ότι πρέπει πρώτα να επιλέξετε τόσο τους λογαριασμούς κεφαλαίου όσο και τις σχετικές ετικέτες.

#### Έκθεση λογαριασμών δαπανών/εσόδων

Αυτή η αναφορά είναι διαθέσιμη για λογαριασμούς που είναι ταυτόχρονα πηγές εισοδήματος και μέρη όπου δαπανάτε χρήματα. Αυτό θα μπορούσε να συμβαίνει εάν εργάζεστε σε ένα σούπερ μάρκετ όπου πληρώνεστε με μισθό και αγοράζετε προϊόντα για το νοικοκυριό. Αυτή η αναφορά σάς επιτρέπει να συνδυάσετε αυτούς τους λογαριασμούς και να δείτε το ισοζύγιο.

Διαβάστε περισσότερα σχετικά με τις αναφορές στην [επίσημη τεκμηρίωση](https://docs.firefly-iii.org/advanced-concepts/reports).